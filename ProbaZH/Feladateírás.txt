Zárthelyi dolgozat – Programozás 2 (C#)
Téma: Hallgatói nyilvántartás
Időtartam: 90 perc
Pontszám: 100 pont

Leírás:
A feladat egy hallgatói nyilvántartó rendszer fokozatos bővítése. Az 1. feladat kötelező, mert erre épül minden. A többi feladat önállóan is megoldható, tetszőleges sorrendben.

1. feladat – JSON beolvasás és osztály létrehozása (20 pont)
A 'students.json' fájl a következő formában tartalmaz hallgatókat:

[
  {
    "Name": "Kiss Péter",
    "Age": 21,
    "Neptun": "ABC123",
    "Credits": 42
  },
  {
    "Name": "Nagy Anna",
    "Age": 22,
    "Neptun": "XYZ789",
    "Credits": 36
  }
]

Feladat:
- Készíts egy 'Student' osztályt a fenti mezőkkel.
- Olvasd be a JSON fájlt egy 'List<Student>' listába.
- Írd ki minden hallgató nevét és kreditjeit a konzolra.

További feladatok (tetszőleges sorrendben megoldhatók)

2. feladat – Öröklés és virtuális metódus (15 pont)
- Hozz létre egy 'Person' nevű alaposztályt ('Name', 'Age' mezők).
- Adj hozzá egy 'virtual string GetInfo()' metódust.
- A 'Student' örökölje a 'Person'-t, és írja felül a 'GetInfo()' metódust:
  "Kiss Péter (ABC123), életkor: 21, kreditek: 42"

3. feladat – Interfész és statikus számláló (15 pont)
- Hozz létre egy 'IIdentifiable' interfészt, benne: 'string GetNeptunCode()'
- A 'Student' implementálja ezt.
- Készíts statikus mezőt, amely számolja a példányokat.
- Írd ki a példányok számát a konzolra.

4. feladat – Generikus lista és keresés (15 pont)
- Készíts 'Repository<T>' generikus osztályt, belső 'List<T>' mezővel.
- Legyen benne 'Add()', 'Find(Func<T, bool>)' és 'GetAll()' metódus.
- Töltsd fel hallgatókkal, és keresd meg azt, akinek Neptun-kódja 'XYZ789'

5. feladat – Absztrakt osztály és leszármazott (15 pont)
- Készíts 'Document' absztrakt osztályt, benne 'string Title' és 'abstract void Print()'
- Hozz létre 'StudentCertificate' osztályt, ami örökli ezt.
- A konstruktor kapjon egy Student példányt, és állítsa be a címet: "Igazolás: Kiss Péter (ABC123)"
- A 'Print()' metódus írja ki a címet és a kredit számot.

6. feladat – LINQ szűrés és rendezés (20 pont)
- Szűrd ki azokat a hallgatókat, akiknek több mint 40 kreditjük van.
- Rendezd őket név szerint növekvő sorrendbe.
- Írd ki a listát a konzolra: "Kiss Péter – 42 kredit"

Összes pontszám: 100 pont
